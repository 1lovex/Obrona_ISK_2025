# Pytanie 6 - Język UML w projektowaniu oprogramowania

## Kuba

UML (Unified Modeling Language) to ustandaryzowany język graficzny służący do modelowania, wizualizowania i dokumentowania systemów informatycznych. Pozwala na opisanie zarówno logicznej struktury systemu, jak i procesów biznesowych czy konkretnych interakcji między obiektami.

### Czym jest UML?

UML nie jest językiem programowania, lecz narzędziem komunikacji. Jego głównymi zaletami są:

- **Formalność**: Posiada ściśle określone reguły zapisu.
- **Zwięzłość**: Pozwala szybko nakreślić ideę bez pisania kodu.
- **Skalowalność**: Nadaje się zarówno do małych projektów, jak i potężnych systemów korporacyjnych.

### Rodzaje Diagramów

Diagramy w UML dzielimy na dwie główne kategorie:

#### A. Diagramy Strukturalne (Statyczne)

Opisują budowę systemu – z jakich elementów się składa.

- **Diagram klas**: Najważniejszy w programowaniu obiektowym. Przedstawia klasy, ich atrybuty, metody oraz relacje między nimi.
- **Diagram pakietów**: Służy do organizacji systemu. Grupuje klasy i inne diagramy w większe moduły, pokazując zależności między nimi.
- **Diagram obiektów**: Przedstawia konkretną instancję (stan) klas w danym momencie.
- **Diagram wdrożenia**: Pokazuje fizyczną strukturę systemu (serwery, bazy danych, urządzenia) oraz to, jak oprogramowanie jest na nich rozmieszczone.

#### B. Diagramy Behawioralne (Zachowań)

Opisują dynamikę systemu – jak system reaguje na zdarzenia i jak zmienia się w czasie.

- **Diagram przypadków użycia (Use Case)**: Pokazuje funkcjonalność systemu z punktu widzenia użytkownika (aktora). Odpowiada na pytanie: "Co system ma robić?", a nie "Jak?".
- **Diagram sekwencji**: Skupia się na aspekcie czasowym. Pokazuje kolejność komunikatów wymienianych między obiektami na pionowych "liniach życia".
- **Diagram czynności (aktywności)**: Przypomina schemat blokowy. Opisuje przepływ sterowania i logikę konkretnego procesu.
- **Diagram stanów**: Opisuje cykl życia pojedynczego obiektu i to, jak zmienia on swoje stany pod wpływem bodźców.
- **Diagram komunikacji**: Podobny do diagramu sekwencji, ale skupia się bardziej na strukturze połączeń między obiektami niż na upływie czasu.

### Szczegóły Diagramu Klas

W odpowiedzi warto by było wspomnieć o tym, jak zapisujemy klasy i relacje:

- **Budowa klasy**: Prostokąt podzielony na trzy sekcje: Nazwa, Atrybuty (pola), Funkcje (metody).
- **Modyfikatory dostępu**:
  - `+` (public)
  - `-` (private)
  - `#` (protected)
- **Relacje**:
  - **Zależność** (linia przerywana): Obiekt chwilowo korzysta z innego.
  - **Asocjacja** (linia ciągła): Trwała relacja między obiektami.
  - **Agregacja częściowa** (pusty romb): Obiekt zawiera inne obiekty, ale mogą one istnieć niezależnie (np. Samochód i Silnik).
  - **Agregacja całkowita / Kompozycja** (pełny romb): Silna zależność; części nie mogą istnieć bez całości (np. Budynek i Pokój).
  - **Dziedziczenie** (pusta strzałka): Relacja "jest rodzajem czegoś".

### Ocena jakości modelu

Podczas oceny modelu UML wyróżnia się dwa rodzaje poprawności:

- **Poprawność syntaktyczna**: Czy diagram jest narysowany zgodnie z regułami języka UML (np. czy strzałki mają odpowiednie groty).
- **Poprawność semantyczna**: Czy model faktycznie odpowiada rzeczywistości i poprawnie opisuje analizowany problem.

### Podsumowanie na obronie

UML to wspólny język dla analityków, projektantów i programistów. Pozwala uniknąć nieporozumień na etapie projektowania. Najpopularniejszymi diagramami w praktyce są diagram przypadków użycia (do zbierania wymagań) oraz diagram klas i sekwencji (do projektowania samej logiki kodu).

## Stachu

Pytanie kalibru pierdolenie o Chopinie, moje ulubione. Bajera o planowaniu, o przedstawieniu graficznym budowanego systemu i nw, improwizacja.

- **Definicja**: Unified Modeling Language (UML) - język półformalny wykorzystywany do modelowania różnego rodzaju systemów. UML nie jest metodą samą w sobie, lecz był projektowany dla kompatybilności z wiodącymi obiektowymi metodami rozwoju oprogramowania.
- **Diagramy**:
  1. Klas (najczęściej spotykane, ang. class diagram)
  2. Obiektów (ang. object diagram)
  3. Komponentów (ang. component diagram)
  4. Wdrożenia (ang. deployment diagram)
  5. Struktur złożonych (ang. composite structure diagram)
  6. Pakietów (ang. package diagram)
  7. Profili (ang. profile diagram, nowość wprowadzona w UML 2.2)
  8. Czynności (ang. activity diagram)
  9. Przypadków użycia (ang. use case diagram)
  10. Maszyny stanów (ang. state machine diagram) (dla UML 1.x Stanów, ang. statechart diagram)
  11. Interakcji (diagram abstrakcyjny)
      - Komunikacji (ang. communication diagram) (dla UML 1.x Współdziałania, ang. collaboration diagram)
      - Sekwencji (ang. sequence diagram)
  12. Czasowe (ang. timing diagram)
  13. Przeglądu interakcji (ang. interaction overview diagram)
