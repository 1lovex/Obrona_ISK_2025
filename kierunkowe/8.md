# Pytanie 8

Mechanizmy systemu operacyjnego wspomagające synchornizację procesów

## Stachu

[Kozak link](https://lucc.pl/inf/egzamin_inzynierski/kierunkowe/%5BK%5D%5B8%5D%20Mechanizmy%20systemu%20operacyjnego%20wspomagajace%20synchronizacje%20procesow/tekst/1.pdf)
* **Semafory**
Chroniona zmienna lub abstrakcyjny typ danych, który stanowi klasyczną metodę kontroli dostępu przez wiele procesów do wspólnego zasobu w środowisku programowania równoległego. Semafory zostały po raz pierwszy opisane przez Edsgera Dijkstrę jako istotne rozwinięcie algorytmu Dekkera.
Typowy semafor implementowany jest jako zmienna typu całkowitego. Semafory dzieli się na binarne i zliczające. Semafor binarny może przyjmować wartości całkowite ze zbioru {0, 1}, zliczający – również większe niż 1. Semafor zliczający jest licznikiem zestawu dostępnych zasobów. Każdy z nich może być zastosowany, by zapobiec wystąpieniu zjawiska hazardu lub zakleszczenia (chociaż nie w każdej sytuacji są w stanie wyeliminować te problemy, co ilustruje problem ucztujących filozofów).
* **Mutexy**
Na systemach jedno-procesorowych najczęstszym sposobem wzajemnego wykluczania w jądrach systemów operacyjnych jest wyłączenie przerwań dla jak najmniejszej liczby instrukcji kodu, chroniąc przed uszkodzeniem struktury dzielonych danych sekcji krytycznej. Zapobiega to uruchamianiu kodu w sekcji krytycznej oraz chroni przed zmianami procesów opartych na technologii przerwań.
W komputerach, które dzielą pamięć między własnymi procesorami, niepodzielna instrukcja test-and-set flagi jest używana w pętlach w celu przeczekania do momentu aż procesor wyczyści flagę. Instrukcja ta przeprowadza dwie operacje bez wypuszczania pamięci z wyłączności. Kiedy kod opuszcza sekcje krytyczną, czyści flagę. Nazywa się to „Spinlock” lub „Busy wait”.
Podobną operacją atomową jest “compare-and-swap” używana do synchronizacji nieblokującej dla list łączonych i innych struktur danych.
* **Wątki**
Część programu wykonywana współbieżnie w obrębie jednego procesu; w jednym procesie może istnieć wiele wątków.
Różnica między zwykłym procesem a wątkiem polega na współdzieleniu przez wszystkie wątki działające w danym procesie przestrzeni adresowej oraz wszystkich innych struktur systemowych (np. listy otwartych plików, gniazd itp.) – z kolei procesy posiadają niezależne zasoby.
* **Zmienne warunkowe**
Jest jednym ze sposobów synchronizacji między wątkami - polega na przesłaniu sygnału z jednego wątku do innych wątków, które na ten sygnał oczekują.
* **Sekcja krytyczna**
Fragment kodu programu, w którym korzysta się z zasobu dzielonego, a co za tym idzie, w danej chwili może być wykorzystywany przez co najwyżej jeden wątek


## Remek
System operacyjny to oprogramowanie, którego jedną z głównych funkcji jest synchronizacja procesów, czyli programów dających instrukcje do wykonania dla procesora. Każdy proces wymaga jakiegoś przydziału zasobów takich jak, czas pracy, pamięć oraz dostępu do poszczególnych urządzeń np drukarki czy myszki. Procesy mogą wykonywać się niezależnie od siebie, dlatego jak łatwo się domyślić potrzebna jest jakaś kontrola i synchronizacja, aby jednocześnie działające procesy nie przeszkadzały sobie wzajemnie. 
Problemami typowymi podczas pracy dwóch lub więcej procesów na raz są na przykład
* problem sekcji krytycznej - procesy współdzielą dane, na których operacje muszą być atomowe, czyli nie mogą być przerwane podczas wykonywania
* problem synchronizacji dostępu do zasobów dla procesów dokonujących i nie dokonujących w nich zmian
* problem przetwarzania danych dopiero po otrzymaniu ich od innego procesu
* problem wspłonych zasobów, które pobierają i oddają je według potrzeb 

Aby rozwiązać te problemy systemy operacyjne stosują różne mechanizmy synchronizacji procesów takie jak:
* Semafory - to zmienne lub abstrakcyjne typy danych używane do
kontrolowania dostępu do wspólnych zasobów przez wiele procesów w środowisku programowania równoległego. Semafory mogą być binarne lub zliczające (mogące przyjmować wartości większe niż 1). Semafory pomagają zapobiegać problemom takim jak zakleszczenie czy hazard poprzez zarządzanie dostępem do zasobów.
* Mutexy - to mechanizmy synchronizacji używane do zapewnienia wzajemnego wykluczania dostępu do zasobów współdzielonych w środowiskach wieloprocesorowych. Mutexy działają poprzez blokowanie dostępu do zasobu, gdy jest on używany przez jeden proces, uniemożliwiając innym procesom dostęp do tego samego zasobu aż do momentu jego zwolnienia.
* Wątki - to jednostki wykonawcze w obrębie procesu, które współdzielą przestrzeń adresową i zasoby procesu. Wątki umożliwiają równoczesne wykonywanie wielu zadań w ramach jednego procesu, co wymaga synchronizacji, aby uniknąć konfliktów przy dostępie do współdzielonych zasobów.
* Zmienne warunkowe - to mechanizmy synchronizacji, które umożliwiają wątkom oczekiwanie na określone warunki przed kontynuowaniem wykonywania. Pozwalają one na komunikację między wątkami poprzez sygnalizowanie, kiedy określony warunek został spełniony, co umożliwia efektywną synchronizację działań między różnymi wątkami.
* Sekcja krytyczna - to fragment kodu, w którym dostęp do współdzielonych zasobów musi być kontrolowany, aby zapobiec jednoczesnemu dostępowi przez wiele wątków. Mechanizmy synchronizacji, takie jak mutexy czy semafory, są używane do zarządzania dostępem do sekcji krytycznych, zapewniając, że tylko jeden wątek może wykonywać kod w danym momencie, co zapobiega konfliktom i niespójności danych.