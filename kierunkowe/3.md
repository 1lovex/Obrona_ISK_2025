# Pytanie 3

Normalizacja schematu bazy danych.

## Stachu

Normalizacja bazy danych to ustrukturyzowany proces, który reorganizuje informacje w różnych tabelach i relacjach. aby wyeliminować redundancje, uniknąć niespójności i zapewnić integralność przechowywanych danych.

• **Pierwsza Forma Normalna**
Wymaga, aby każda kolumna zawierała wyłącznie pojedyncze, niepodzielne wartości (atomowość danych). Usuwa zagnieżdżone tabele i powtarzające się grupy wartości.
• **Druga Forma Normalna**
Eliminuje zależności częściowe poprzez zapewnienie, że każda kolumna zależy od całego klucza głównego, a nie tylko jego części.
• **Trzecia Forma Normalna**
Usuwa zależności przechodnie, co oznacza, że każda kolumna musi zależeć bezpośrednio od klucza głównego, a nie od innych kolumn w tabeli.

Trzy są najważniejsze, ale dla pewności napiszę o pozostałych:

• **Czwarta Forma Normalna**
Eliminuje zależności wielowartościowe, czyli sytuacje, w których kolumna może mieć więcej niż jedną wartość niezależną od reszty rekordu.
• **Piąta Forma Normalna**
Rozbija tabele w taki sposób, aby nie można było ich złożyć w inny sposób niż poprzez ich klucz główny, minimalizując redundancję i eliminując złożone zależności.

## Remek

Normalizacja schematu bazy danych polega na uporządkowaniu struktury danych, najczęściej poprzez podział tabel na mniejsze, co zmienia formę ich przechowywania, ale odbywa się bez utraty informacji. Proces ten ma na celu eliminację redundancji oraz zapobieganie problemom eksploatacyjnym, takim jak brak spójności czy anomalie przy wstawianiu, aktualizacji i usuwaniu danych. Jest to fundamentalna praktyka projektowa, jednak nie zawsze musi być stosowana rygorystycznie, a w systemach wymagających wysokiej wydajności odczytu bywa wręcz celowo pomijana na rzecz denormalizacji. Wyróżniamy trzy podstawowe postacie normalne. 

* Pierwsza z nich narzuca fundamentalny porządek, w którym tabele nie zawierają powtarzających się grup kolumn, wszystkie wartości są atomowe, czyli niepodzielne, a każdy wiersz posiada unikalny identyfikator i przechowuje dane tego samego rodzaju. 

* Druga postać normalna wymaga spełnienia warunków pierwszej oraz eliminuje częściowe zależności od klucza, co oznacza, że atrybuty niekluczowe muszą zależeć funkcjonalnie od pełnego klucza głównego, a nie tylko od jego fragmentu. Jest to kluczowe przy kluczach złożonych, gdzie atrybut zależny tylko od jednej części klucza powinien zostać wydzielony do osobnej relacji. 

* Trzecia postać normalna, spełniająca warunki dwóch poprzednich, koncentruje się na usunięciu zależności przechodnich. Wymaga ona, aby atrybuty niekluczowe zależały wyłącznie bezpośrednio od klucza głównego, a nie od innych atrybutów niekluczowych w tej samej tabeli, co w praktyce oznacza, że jeśli pole A zależy od pola B, a pole B od klucza, to pole A należy przenieść do innej tabeli